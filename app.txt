W pośrednich kosztach likwidacji uwzględnia się koszty związane z procesem likwidacji szkód, których nie da się przypisać do konkretnej szkody, a które dotyczą m.in. kosztów wynagrodzeń osób zajmujących się procesem likwidacji szkód, koszty korespondencji, usługi kurierskie, koszty eksploatacji samochodów służbowych służących do likwidacji szkód, koszty telefonii komórkowej. Zakład usuwa szkody, których wartość jest poniżej 1000. Usunięcie wspomnianych szkód zmniejsza wartość rezerwy o 0,04 %. Szczegółowe regulacje dotyczące wyceny rezerwy zostały zawarte w dokumentacji wewnętrznej Biura Aktuarialnego: Szczegółowe zasady tworzenia rezerwy na koszty likwidacji szkód, w części II dotyczącej pośrednich kosztów likwidacji szkód oraz w pliku „Metodyka wyznaczania najlepszego oszacowania.docx”. Zespół inspekcyjny ustalił, że rozdział „2.1.2.3 Pośrednie koszty likwidacji szkód” w pliku „Metodyka wyznaczania najlepszego oszacowania.docx” jest nieaktualny a zakład przyznał, że opisy w podrozdziale nie są zgodne z obliczeniami stosowanymi do wyznaczenia najlepszego oszacowania brutto. Rezerwa na pośrednie koszty likwidacji wyznaczana jest zgodnie z dokumentem „Metodyka wyznaczania najlepszego oszacowania.docx”  z wykorzystaniem metody New York. Metoda ta polega na tworzeniu rezerwy na pośrednie koszty likwidacji szkód, dla roku wypadku (i) oraz każdego produktu (z), z udziałem wysokości rezerw szkodowych oraz bezpośrednich kosztów likwidacji szkód, zgodnie ze wzorem:
