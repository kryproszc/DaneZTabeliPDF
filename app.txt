Przy wycenie najlepszego oszacowania odszkodowań nierentowych przyjęto, że inflacja szkód w 2023 r. wyniesie 7%, czyli będzie na podobnym poziomie jak w roku 2022, a w 2024 r. obniży się do 3,5%. Założenie to ograniczono do kluczowej części biznesu, tj. ubezpieczeń komunikacyjnych (OC i AC) oraz masowych ubezpieczeń majątkowych innych niż rolne (jednorodna grupa ryzyka oznaczona jako 7M_OTHER). Przyjęto dodatkowo, że historyczne dane zawierają długookresową inflację w wysokości 2,5% (zbieżną z celem inflacyjnym NBP). Uwzględniona dodatkowo inflacja wyniosła więc odpowiednio 4,5% (do wszystkich przepływów) i 1% (do przepływów przewidywanych na rok 2024 i wszystkie kolejne lata). Oznacza to, że zwiększona została łączna rezerwa obejmująca zarówno szkody zgłoszone jak i niezgłoszone, a najlepsze oszacowanie przed dyskontem wzrosło o 145 mln zł.
