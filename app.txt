Zespół inspekcyjny ustalił, na podstawie raportu S2_CASHFLOWS_REPORT_202403, że zakład posiada wypłaty odszkodowań w następujących walutach: EUR, GBP, CZK, DKK, SEK oraz NOK. Szkody w tych walutach dotyczą trzech HRG: 4K_MTPL, 4M_MTPL, 7 oraz K12.
Zakład uzasadnia, że w przypadku przepływów, z wyjątkiem LOB-ów tych HRG, są one rozpoznawane jako przepływy w PLN ze względu na znikomą liczbę szkód w innych walutach.
Dla linii 4 dokonano podziału na trójkąty szkód polskich i zagranicznych. Podgrupy 4K_MTPL_Zagranica oraz 4M_MTPL_Zagranica zostały wydzielone w celu lepszego podziału zobowiązań dla grup ryzyka 4K_MTPL i 4M_MTPL na waluty. W tych grupach szkody w walutach stanowią istotną część zobowiązań, a ich liczba jest wystarczająca, aby analiza trójkątów szkód dawała wiarygodne rezultaty. Podgrupy te obejmują szkody, w których kraj zdarzenia jest inny niż Polska.
Przepływy w zagranicznych walutach są wyznaczane dla tych grup na podstawie trójkątów szkód zagranicznych oraz struktury RBNS. W przypadku przepływów przyjmuje się strukturę walutową rezerwy RBNS bez kosztów likwidacji szkód. Zakład wyjaśnił, że struktura RBNS została przyjęta, ponieważ rezerwa RBNS jest częścią przepływu, dla której znana jest struktura walutowa.
Dla poszczególnych przekrojów HRG oraz roku wypadku, wielkość rezerwy jest alokowana zgodnie ze strukturą walutową właściwą dla odpowiedniego przekroju rezerw na szkody zgłoszone (RBNS). W procesie wyznaczania struktury biorą udział jedynie waluty, które stanowią więcej niż 0,5% dla danego przekroju. Po wyznaczeniu struktury, waluty z udziałem mniejszym niż 0,5% są usuwane, a pozostałe udziały są proporcjonalnie powiększane, aby ich suma wynosiła 100%. Zakład uznaje, że próg 0,5% jest wystarczająco niski, aby nie zaburzać istotnie oszacowań.
W LOBach 7 i 12 występują przepływy w USD ze szkód X. Dla HRG 4M_MTPL i 4K_MTPL wartość przepływów w walutach innych niż PLN ustala się na podstawie analizy trójkątów szkód, których krajem zdarzenia nie była Polska. Ze względu na materialność szkody X (1 760 022 995,01 zł brutto na 31.03.2024 r.) oraz jej wyrażenie w USD, przewidywane przepływy z tej szkody zostały wyznaczone indywidualnie. Wartość rezerwy RBNS dla grupy HRG 7K wynosi 412 198 010,02 zł, a dla HRG 12 wynosi 1 347 824 894,99 zł. Zakład przekazał, że aktualna wartość RBNS została ustalona na podstawie danych z tabeli Oracle (CLAIMS.CLAIM_DATABASE), a szczegóły zapytania znajdują się w pliku „USD_CF”.
Zespół inspekcyjny ustalił, na podstawie dostępnych danych, że wartość RBNS została rozterminowana proporcjonalnie do struktury wszystkich przewidywanych wypłat dla danego roku szkody i danego HRG.

Na podstawie pliku „Waluty_wyplaty_linie_biznesowe.xlsx” ustalono, że w linii biznesowej 6 odszkodowania wypłacone w USD stanowią 9,81% wszystkich wypłaconych odszkodowań w różnych walutach na przestrzeni lat 2021-2023.
Zakład został zobowiązany do wyjaśnienia tej kwestii i odniósł się w następujący sposób: odszkodowania wypłacone w USD stanowiły na przestrzeni tych lat około 10% wszystkich wypłaconych odszkodowań w linii biznesowej 6. Zakład podkreślił jednak, że poziom ten nie jest stabilny i zmieniał się w tym okresie, wahając się od blisko 0% do prawie 30%. W związku z tym, przyjmowanie stałego wskaźnika może wiązać się z istotnym błędem.
Zakład przyjmuje, że 10% przepływów w linii biznesowej 6 odpowiada około 5 mln zł, co stanowi 0,15% przepływów w walutach oraz 0,07% całkowitego przepływu na dzień 31.03.2024 r. Zakład wyjaśnił, że odchylenia tej wielkości nie mają znaczącego wpływu na przedstawienie rezerw techniczno-ubezpieczeniowych ani ich składników, a także nie wpływają istotnie na decyzje użytkowników informacji dotyczących wartości tych rezerw


