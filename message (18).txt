Przepływy w zagranicznych walutach są wyznaczane dla poszczególnych grup na podstawie trójkątów szkód zagranicznych oraz struktury RBNS. W przypadku tych przepływów przyjmuje się strukturę walutową rezerwy RBNS, z wyłączeniem kosztów likwidacji szkód. Zakład wyjaśnił, że struktura RBNS została przyjęta, ponieważ rezerwa RBNS jest integralną częścią przepływu, dla którego znana jest struktura walutowa. Wielkość rezerwy jest następnie alokowana zgodnie z właściwą strukturą walutową, odpowiednią dla danego przekroju HRG oraz roku wypadku.

W wyznaczaniu tej struktury biorą udział tylko waluty, które stanowią więcej niż 0,5% dla danego przekroju. Po wyznaczeniu struktury waluty z udziałem mniejszym niż 0,5% są usuwane, a pozostałe udziały są proporcjonalnie powiększane, aby ich suma wynosiła 100%. Próg 0,5% uznaje się za wystarczająco niski, aby nie zaburzać istotnie oszacowań.
