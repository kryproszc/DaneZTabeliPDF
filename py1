W pliku "Badanie adekwatności_szk_standard.xlsx" w zakładce „Razem” przedstawiono analizę adekwatności rezerw na szkody nierentowe dotyczące ubezpieczeń bezpośrednich. Z analizy wynika, że w sumie rezerwy dla wszystkich linii biznesowych (LOB) okazują się być niedoszacowane, ale ten wynik jest spowodowany – jak wyjaśnia Zakład w (zał. nr...) – jednym zdarzeniem, jakim jest szkoda Orlen w liniach 7 i 12 denominowanych w USD. Szkody te są niemal w całości reasekurowane, a ich wartość na udziale własnym wynosi około 25 milionów PLN. Dodatkowo przedstawiono również szacunki adekwatności rezerw bez uwzględnienia tych szkód. Po ich pominięciu rezerwy okazują się być wystarczające w sumie, zarówno dla I, jak i dla pozostałych tenorów.

Jeżeli chodzi o I tenor, lekkie niedoszacowanie występuje w linii 5. Na koniec roku 2023, w tym przypadku oraz w linii 4 i części linii 7, zastosowano dodatkowy narzut na inflację, co wpłynęło na zwiększenie szacunków na kolejne tenory. Niedobór w I tenorze zauważono również w linii 9, co jest wynikiem pojedynczej szkody związanej z Rafako. W linii 8 także pojawiło się kilka dużych szkód. Zakład stwierdza, że mimo tych zróżnicowań, ogólnie rezerwy są ustalane w sposób adekwatny, choć występują różnice między przepływami (gdzie pośrednie koszty wykazały najmniej korzystny run-off), liniami biznesowymi oraz walutami.

Jeśli chodzi o reasekurację czynną, analizowaną w pliku "Badanie adekwatności_szk_indirect.xlsx", charakteryzuje się ona również pozytywnym run-offem. Pierwszy tenor był szacowany z nadwyżką, natomiast pozostałe tenory wymagały doszacowania na koniec roku 2023. Pozytywny run-off oraz ostrożne szacowania dla I tenora pozwalają uznać, że rezerwy są adekwatne, zarówno pod względem wysokości, jak i wpływu dyskonta.
