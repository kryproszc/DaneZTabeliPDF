Zespół inspekcyjny ustalił, że obserwowany wzrost kosztów odszkodowań podąża za danymi historycznymi zawartymi w trójkątach rozwoju. Dla czterech głównych grup ryzyka — H_07M_OTHER, H_05M, H_05K, H_04M_MTPL w rezerwach szkodowych stosowany jest dodatkowy narzut, mający na celu uwzględnienie przewidywanego wzrostu odszkodowań i świadczeń. Zgodnie z informacjami przekazanymi w (zał. nr...), Zakład powołuje się na prognozy Biura Analiz Makroekonomicznych, które przewidują, że CPI w 2023 roku ma pozostać na poziomie zbliżonym do roku 2022 (13,9% wobec 13,8%), co oznacza utrzymanie inflacji na wysokim poziomie natomiast w 2024 roku inflacja ta istotnie się zmniejszy. Na podstawie tych prognoz Zakład przyjął inflację szkód w 2023 roku na poziomie 7% co oznacza utrzymanie poziomu inflacji z 2022 uzasadniając wybór niewielką różnicą w inflacji CPI między rokiem 2022 a 2023. Dla roku 2024 przyjęto inflację szkód na poziomie 3,5%, co zostaje uzasadnione poprzez spadek inflacji CPI do 4,4%, czyli o 9,4 punktu procentowego w stosunku do roku 2023. Dodatkowo, przyjęto, że historyczne dane w trójkątach uwzględniają długookresową inflację na poziomie 2,5%, zgodną z celem inflacyjnym NBP. W związku z tym, inflacja na rok 2023 została obniżona do 4,5%, co wynika z różnicy między przewidywaną inflacją w 2023 roku (7%) a celem inflacyjnym NBP (2,5%). Analogicznie, inflacja na rok 2024 została obniżona do 1%, co wynika z różnicy między prognozowaną inflacją na 2024 rok (3,5%) a celem inflacyjnym NBP wynoszącym 2,5%. Zakład uwzględnia narzut na inflację na najbliższe dwa lata, natomiast w kolejnych latach zakłada, że dodatkowy narzut na inflację nie jest potrzebny, ponieważ inflacja zawarta w trójkątach historycznych jest wystarczająca. Argumentem za takim podejściem jest prognoza NBP wskaźnika CPI na rok 2025, która wynosi 2,5%. Zespół inspekcyjny ustalił na podstawie (zał. nr ..), że na dzień 31.12.2023 roku zakład wyznacza inflację dla przyszłych przepływów w następujący sposób: dla przepływów przypadających na miesiące 1-12 przyjęto wartość inflacji na poziomie 4,5%, a dla przepływów w miesiącach 13-24 ustalono inflację na poziomie 1%. Dla tych rocznych stóp inflacji (4,5% i 1%) zostały wyznaczone równoważne kwartalne stopy inflacji g_t dla t=1,…,8, odpowiadające ośmiu kolejnym kwartałom w okresie dwóch lat:
