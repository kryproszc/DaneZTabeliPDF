Zespół inspekcyjny otrzymał dokument pt. "Analiza adekwatności rezerw.doc", opracowany przez zakład w ramach badania sprawozdania finansowego za 2023 rok. Zakład informuje, że biegły rewident przejrzał stosowane metody oceny rezerw techniczno-ubezpieczeniowych i nie wydał żadnych rekomendacji ich zmiany.
W celu oceny adekwatności rezerw porównano oszacowanie przepływów pieniężnych z końca 2022 roku z ich faktyczną realizacją oraz zaktualizowaną prognozą na koniec 2023 roku. Porównanie to służy walidacji modeli prognostycznych. W przypadku ubezpieczeń z długim okresem zgłaszania, jak OC, jednoroczna obserwacja może nie być w pełni miarodajna. Różnice między przewidywanymi a faktycznymi wypłatami oraz run-off powinny być możliwie niskie.
W zestawieniu wskazano różnice między wypłatami przewidywanymi na rok 2023 a ich faktyczną realizacją, gdzie oczekiwana wartość run-off powinna wynosić około 0. Niewielkie różnice mogą wynikać z losowości procesu oraz nowych lub odmówionych szkód. Znaczne różnice i wysoki negatywny run-off w liniach 7 i 12 są wynikiem szkody PKN Orlen, a w linii 8 z nowymi roszczeniami w OC medycznym i dużymi szkodami w OC zawodowym (nienależyta obsługa prawna 52,9 mln zł, szkoda Enea D&O 50 mln zł). Negatywny run-off w linii 9 związany jest z wypłatą gwarancji dla Rafako, a korzystny run-off w linii 4 z uwzględnieniem podwyższonej inflacji na koniec 2022 roku.
Oszacowanie rezerw szkodowych opiera się na modelowaniu i ekstrapolacji historycznego rozwoju szkód, który może się różnić dla każdego roku. Wpływ na te oszacowania mają losowość procesu, zmiany w otoczeniu oraz wewnętrzne zmiany w Spółce. Przyjęto kompromis między stabilnością modelu a dopasowaniem do aktualnych danych, bazując na średniej z ostatnich pięciu lat, z możliwością skrócenia tego okresu do czterech lub trzech lat. Modelowanie przeprowadzane jest niezależnie dla rozwoju wypłat i zgłoszeń szkód.
Zestawienie prezentuje oszacowanie ostatecznej wartości szkód zaistniałych w 2023 roku w ubezpieczeniach komunikacyjnych dla wariantów bazowego („Wybór”), przesuniętego o jeden rok („Bez 1 roku”) oraz o dwa lata wstecz („Bez 2 lat”). Różnice między oszacowaniami nie przekraczają 1% w przypadkach 5M i 5K oraz 3% w 4M_MTPL, a w 4K_MTPL wynoszą do 3,5% z powodu szkód zagranicznych i różnic kursowych. Zakład nie dostrzega podstaw do kwestionowania wybranej metody modelowania rozwoju szkód.
Zakład został poproszony o przeprowadzenie badania adekwatności (wystarczalności) wartości oczekiwanych przyszłych przepływów pieniężnych dla rezerwy na niewypłacone odszkodowania i świadczenia (z wyłączeniem rezerwy dla zgłoszonych roszczeń o wypłatę świadczeń rentowych) dla każdej z jednorodnych grup ryzyka wyznaczonych na dzień 31 grudnia 2022 roku, zgodnie ze stanem wiedzy na 31 grudnia 2023 roku.
Badanie adekwatności obejmuje porównanie ustalonej na początek okresu obserwacji wartości oczekiwanej przyszłych przepływów pieniężnych dla rezerwy na niewypłacone odszkodowania i świadczenia:
a. W okresie jednorocznym projekcji z faktycznie zrealizowanymi przepływami pieniężnymi w tym okresie,
b. Łącznie w drugim i kolejnych okresach projekcji z planowanymi przyszłymi przepływami pieniężnymi według stanu wiedzy na dzień 31 grudnia 2023 roku z tytułu umów uwzględnionych w kalkulacji najlepszego oszacowania brutto dla rezerwy na niewypłacone odszkodowania i świadczenia na dzień 31 grudnia 2022 roku.
Zakład został zobowiązany do przedstawienia tych wielkości w podziale na:
•	Jednorodne grupy ryzyka (HRG), dla przepływów:
o	bezpośrednie koszty likwidacji szkód (ALAE_RES),
o	odszkodowania i świadczenia (CLAIM_RES),
o	przewidywane regresy i odzyski (RECOURSE_RES),
o	przewidywane koszty dochodzenia regresów (REC_ALAE_RES).
•	Linie biznesowe, dla przepływów:
o	pośrednie koszty likwidacji (ULAE_RES),
o	premie i rabaty (BONUS_RES).
•	Linie biznesowe ubezpieczeń bezpośrednich, dla przepływów:
o	świadczenia z tytułu zaistniałych i niezgłoszonych rent (składnik ANN_IBNR),
o	koszty likwidacji szkód dla zaistniałych i niezgłoszonych rent (składnik ANN_IBNR).
•	Waluty przepływu.
Zakład, zgodnie z prośbą zespołu inspekcyjnego, przeprowadził badanie adekwatności (wystarczalności) wartości oczekiwanych przyszłych przepływów pieniężnych dla rezerwy na niewypłacone odszkodowania i świadczenia, z wyłączeniem rezerwy dla zgłoszonych roszczeń o wypłatę świadczeń rentowych, dla każdej jednorodnej grupy ryzyka (HRG) wyznaczonej na dzień 31 grudnia 2022 roku, zgodnie ze stanem wiedzy na dzień 31 grudnia 2023 roku.
Wyniki tego badania zostały przedstawione w przekazanym przez Zakład pliku Excel "Badanie adekwatności_szk_standard.xlsx", gdzie w poszczególnych zakładkach dokonano analiz:
•	W zakładce „odszkodowania” przeprowadzono analizę dla CLAIM_RES z podziałem na waluty, oceniając adekwatność rezerw na odszkodowania i świadczenia.
•	W zakładce „koszty likwidacji” dokonano badania dla ALAE_RES również z podziałem na waluty, oceniając bezpośrednie koszty likwidacji szkód.
•	W zakładce „regresy” przeprowadzono analizę dla RECOURSE_RES i REC_ALAE_RES, z podziałem na walutę PLN, oceniając przewidywane regresy, odzyski oraz koszty dochodzenia regresów.
•	W zakładce „Ulae i bonus” przedstawiono wyniki analizy dla ULAE_RES i BONUS_RES, dotyczące pośrednich kosztów likwidacji oraz premii i rabatów.
Zakład wyjaśnił w (zał. nr...) przyczyny ujemnych wartości "Run-off" dla poszczególnych zakładek



