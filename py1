W toku kontroli Zakład wyjaśnił (zał. nr 16) i przekazał, że przeprowadził badania adekwatności rezerw techniczno-ubezpieczeniowych, obejmujące ocenę wartości oczekiwanych przyszłych przepływów pieniężnych. Zakład przekazał nam przeprowadzone dwa badania:

Pierwsze badanie zostało wykonane jedynie dla CLAIM_RES i ALAE_RES i obejmowało okres jednoroczny, porównując oszacowanie przepływów pieniężnych z końca 2022 roku z ich faktyczną realizacją oraz z zaktualizowaną prognozą na koniec 2023 roku. Analiza objęła jednorodne grupy ryzyka, w tym m.in. ubezpieczenia OC, gdzie przeprowadzono walidację modeli prognostycznych w oparciu o różnice między przewidywanymi a faktycznymi wypłatami oraz run-off.

Drugie badanie dotyczyło oszacowania rezerw szkodowych poprzez modelowanie i ekstrapolację historycznego rozwoju szkód. Zakład analizował dane z ostatnich pięciu lat, usuwając dwie przekątne z tzw. „trójkątów” szkód wypłaconych i zgłoszonych: jedną dla schematu rozwoju przesuniętego o jeden rok („Bez 1 roku”) i drugą dla schematu przesuniętego o dwa lata wstecz („Bez 2 lat”), aby ocenić wpływ wyłączenia danych na stabilność i dokładność oszacowań. Badanie zostało przeprowadzone dla grup ryzyka 5M, 5K, 4M_MTPL oraz 4K_MTPL. Zakład stwierdza, że wyniki wykazały niewielkie różnice w prognozach szkód za 2023 rok, które nie przekraczają 1% dla 5M i 5K, 3% dla 4M_MTPL, oraz 3,5% dla 4K_MTPL, co potwierdza, że przyjęta metoda modelowania jest odpowiednia.
